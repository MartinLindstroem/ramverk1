---
---
Redovisning kmom03
=========================

#### **Hur känns det att jobba med begreppen kring $di?**

Jag tycker att det känns ganska bra att jobba med begreppen kring $di. Det har varit lite svårt att förstå tidigare men ju mer jag jobbar med det och ju mer jag läser om det desto lättare blir det så klart.

Jag har fortfarande lite svårt att greppa hur allt hänger ihop men det börjar klarna mer och mer i alla fall.

#### **Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.**

Dependency injection är när ett objekt tar emot andra objekt som det behöver eller "förlitar" sig på. Man skickar alltså in en "service" till ett objekt som behöver eller förlitar sig på det. På det sättet så slipper man hårdkoda dependencies och kan istället injecta dem.

Service locator är ett designmönster där man vill ge "klienterna" åtkomst till tjänster utan att behöva använda dependency injection. Klienterna gör alltså en förfrågan till service locatorn om en tjänst och service locatorn returnerar då det som behövs.

Lazy loading är ett designmönster där man inte instansierar ett objekt förräns det objektet behövs. Det är vanligt inom webb-världen att till exempel använda lazy loading för att bara visa bilder när det behövs istället för att ladda alla bilder direkt.

#### **Berätta hur andra ramverk (minst 2) använder sig av koncept som liknar $di. Liknar det “vårt” sätt?**

Jag valde att titta på Yii och Phalcon som ramverk. 

Phalcon använder sig av "Phalcon/Di" som är en container som lagrar tjänster och klasser och dessa tjänster och klasser är tillgängliga i hela applikationen precis som $di i vårt fall. Det ser väldigt likt ut "vårt sätt" att jobba med $di.

Yii's DI container ser ut att fungera på ett liknande sätt med att containern gör tjänster och klasser tillgängliga i hela applikationen men det ser lite annorlunda ut. Här verkar det som (om jag förstår rätt) att man först måste skapa en ny container och sedan köra en set-metod på containern med klassen som ska få tillgång till tjänsterna som parameter. Känns lite rörigt och jag har lite svårt att greppa det. Det är så vitt jag kan se inte likt "vårt" sätt att jobba med $di.

#### **Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.**

Jag skapade en ny klass "weatherModel", som har hand om allting som rör vädret. Den hämtar väderdatan för positionen och har metoder för att returnera datan som en vanlig array eller som JSON till exempel.

Jag skapade även en ny klass "LocationLookup" där jag använder nominatim för att hämta information om en position genom att ange latitud och longitud.

Jag valde att lägga min "IpModel" klass i $di. Klassen har ansvar för allting som rör ip-adresser, den kan validera, hämta information osv om ip-adresser. Jag var lite osäker på vad jag skulle lägga in i $di men det fick bli den klassen.

#### **Har du någon reflektion kring hur det är att jobba med externa tjänster (ipvalidering, kartor, väder)?**

Jag tycker att det är väldigt roligt att jobba med externa tjänster. Det är ofta ganska enkelt att jobba med dem och man kan göra en massa olika roliga applikationer med hjälp av dem.

#### **Vilken är din TIL för detta kmom?**

Mitt "Today I learned" för detta kursmomentet är hur man lägger till en tjänst, eller gör en tjänst tillgänglig via $di.